# Statstical-Learning

炎正中微，大盜移國。九縣飆回，三精霧塞。人厭淫詐，神思反德。

光武誕命，靈貺自甄。沈幾先物，深略緯文。尋邑百萬，貔虎為群。

長轂雷野，高鋒彗雲。英威既振，新都自焚。虔劉庸代，紛紜梁趙。

三河未澄，四關重擾。神旌乃顧，遞行天討。金湯失險，車書共道。

靈慶既啟，人謀咸贊。明明廟謨，赳赳雄斷。於赫有命，系隆我漢。
